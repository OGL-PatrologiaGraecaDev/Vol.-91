
’119 S. MAXIMI
NF ESSORIS 720
MONITUM
AD SANCTI MAXIMI SERMONES PER ELECTA
Ex sacris profanisque auctoribus collecta.
Produxit Gesnerus medicus semel et iterum cum Antonio Melissa; secundaque editione
etiam cum Joanne Stobaeo, qui eodem ipso scriptionis genere, in eo locupletissimus, usus
esset. In priori editione, parum certe medice, quasi lectoris laborem levaturus, sententias
Maximi, qua) easdem essent atque sententias Melissa; sub iisdem titulis, omnes obelisco no-
tasse ait, seu expunxisse; quod certe plagio mihi simile; cum praesertim Maximus Antonio —
senior, et qui illi praaiverit : ac palam est, quod is Joan. Damascenum, Photium patriarcbam,
TheOphylactum, homines sic recentes, affatim citat; quorum nihil Maximus. Debuit ergo
Maximo sui laboris laus plena constare, non ejus magna pars, per summam injuriam in eum
transferri, qui illius furtis profecisset. Alia certe ineunda via ejus levandi laboris, ut scilicet
amborum communes sententias esse nota aliqua indicaretur : vel si cujus expungendae, illius
potius expungendte, qui nulla alia sua industria parasset, sed ex superiori digesta, nulla
illius laude, exscripsisset; quod Graecis nimis familiare. Quanta vero hinc Maximo ablata.
ipse primum nonus sermo monstrat, a quo incipit ms. Maximi codex, mihi humanissime α
cl. V. ipsoque erudito D. de Ballesdens sacerdote suppeditatus, si quid inde in rem littera-
riam a me posset produci, cum oblitteratis initio ﬁneque libri, neuter certus esset, eam,
Maximi lucubrationem illo contineri. Factum illo partim satis meis votis, ne una Gesneri ﬁde
sic sublesta, Maximi Opus hoc vulgarem, ad quod aliud nihil subsidii esset, ac quo sua
Maximo reponerem. Nam Gesnerus altera sua editione, et qua e regione Graeca Latinis con-
juncta in Stobteo-reprmsentat, sic miscet omnia, ut quid cujusque sit, Maximi an Antonii,
nemo plane intelligat. Ribitti, quam laudat, versio, ipsa distincte habens, quae essent Maximi,
sua obscuritate sic pene evanuit, ut nec nancisci licuerit. Mihi certe ea parte Theseus (non
qua sibi venditat Gesnerus) ut ab ejus ipsius confusionis labyrintho me ipse expedirem, non
ut magnum aliquid ex ejus versione reddendis Maximi sententiis juvarer. Causatur Gesnerus
nec suam nec Ribitti versionem admodum elegantes esse, quod fere pendente prelo reddi-
derit, quodque ipsi auctores haud raro non multum elegantes sint. Mihi, quidquid sit de aucto-
rum elegantia (quam sic antiquis theOIOgis, philosophis, oratoribus, litteratorum, et λογιωτάτων
ἀνδρῶν omni censui, nescio quo gustu abdicet, et an sano satis capite, nihil ipse theologus
'summumque grammaticus Germanus ὲτερόδοξος medicus) magis arcessenda ﬁdes, quas una pro-
bum interpretem insigniat, vel si minori eloquentia nec tantislu'minibus aliis dicta scriptaque
reddere valeat. Tituli auctorumque nomina, quod minio scripta erant, complura legi nequi-
verunt, cum sententiae ipsa) atramento scriptas, parum aut nihil laborarent, inlaudato, ipso
antiquo eruditaque manu exarata codice; ex cujus pene norma, in primis quoque octo titulis
ac capitibus, pauca quaedam ex Melissa libuit repetere, et quae magis visa sunt ex Maximi
vena, ne ipse in illis, explicato jam furto seu plagio, jejunior abiret. Qui locos, sin omnes,
at bene multos, in fontes reduceret, is vero magnus esset, magnumque aliquid in rem litte-
rariam conferret. Eam tamen ipse provinciam mihi non impono; cui nescio an Β. Ρ. Μ. Fr.
Nicolai nostri humeri sufﬁcerent, qui tantus eo genere in sancto Thoma videri voluit; in
quo tamen res expeditior fuit, nec ipsa prorsus ὲν ἀδυνάτοις, cum fere exstent et ad manum
sint, quos auctores citavit sanctus Thomas, et quorum usus laboribus; magnam vero partem
desiderentur, quorum sententias excerpsit Maximus.
